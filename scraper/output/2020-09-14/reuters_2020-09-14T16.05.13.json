{"authors": ["Huw Jones"], "body": "Bandiere dell'Unione europea sventolano davanti alla Commissione europea a Bruxelles, Belgio, 21 agosto 2020 REUTERS/Yves Herman/File Photo\n\nLONDRA (Reuters) - Francia e Germania hanno chiesto all\u2019Unione Europea di allentare la normativa sul capitale bancario e sui bonus per evitare che questa limiti il flusso di credito verso l\u2019economia che cerca di riprendersi dalla crisi dovuta al coronavirus.\n\n\u00c8 quanto emerge da un documento visionato da Reuters.\n\nI leader mondiali hanno concordato un pacchetto di requisiti patrimoniali dopo che le banche hanno avuto bisogno del sostegno dei contribuenti durante la crisi finanziaria di dieci anni fa e la Ue sta ora trasformando in legge gli elementi finali nell\u2019accordo noto come Basilea 3.\n\nInoltre, la Ue sta rivedendo altre norme bancarie europee per aiutare le banche a continuare a concedere prestiti alle societ\u00e0 che sono state pi\u00f9 colpite dalla pandemia di coronavirus.\n\nIn un documento indirizzato ad altri Stati europei, alcuni funzionari del ministero dell\u2019Economia di Francia e Germania suggeriscono \u201cvie\u201d su come attuare \u201cfedelmente\u201d il pacchetto assicurando al contempo un flusso di prestiti ininterrotto, sottolineando la variet\u00e0 di dimensioni delle banche europee.\n\nBasilea introduce una \u201csoglia\u201d o un livello di capitale al di sotto del quale una banca non pu\u00f2 andare per coprire i rischi derivanti dai prestiti in portafoglio.\n\nFrancia e Germania affermano nel documento che il limite minimo dovrebbe riferirsi principalmente ai requisiti patrimoniali basati sul rischio.", "current_date": "2020-09-14 22:44:49.552058", "publish_date": "2020-09-14", "publish_datetime": "2020-09-14 16:05:13+00:00", "publish_time": "16:05:13", "source": "reuters", "title": "Francia e Germania chiedono allentamento norme su capitale banche, bonus - documento", "topics": ["europea", "capitale", "norme", "il", "hanno", "allentamento", "su", "prestiti", "bonus", "che", "di", "banche", "del", "documento", "francia", "chiedono", "la", "germania"]}